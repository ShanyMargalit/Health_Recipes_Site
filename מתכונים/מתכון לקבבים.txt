
מצרכים (ל-3 מנות, כ-12 יחידות קבב):

500 גרם בשר בקר טחון
2 בצלים גדולים
1/2 חבילת פטרוזיליה
1/2 חבילת כוסברה
3 כפות שטוחות קמח (או קמח מצה)
1/2 כפית מלח
1/2 כפית פלפל שחור (או תבלין בהרט)
אופן ההכנה:

קוצצים היטב במעבד מזון את הבצלים עם הפטרוזיליה והכוסברה.
מניחים בקערה את הבשר הטחון, הקמח והתבלינים. מוסיפים את הירקות הקצוצים ולשים היטב עד לקבלת תערובת אחידה.
מתקנים תיבול ומניחים בצד לשעה.
יוצרים קבבים עגולים שטוחים או מלבניים מאורכים.
צולים את הקבבים על המנגל משני הצדדים. יש להקפיד שלא לחרוך את הבשר.
 

