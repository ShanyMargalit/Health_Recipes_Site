אם מתחשק לכם לגוון במנות הסלט שלכם, אתם מוזמנים להכיר את מתכון סלט הכוסמת בסגנון מרוקאי שלפניכם. 
המנה הצבעונית והטעימה הזו מזכירה מעט את סלט הטבולה הערבי, אך כאן הכוסמת היא התחליף הבריא והמושלם לחיטה הגרוסה.
 הסלט אמנם מעט מורכב באופן הכנתו, אך הטעם שלו שווה את המאמץ.

רכיבים לסלט: 
כוסמת - 1 כוס 
מים רותחים - כ-3 כוסות 
כרוב קייל - 6-7 עלים
 דלעת - ½ כוס (קלופה וקצוצה)
 אבוקדו - ½ (חתוך לקוביות)
 מיץ לימון - מ-½ לימון
קישוא - ½ 
חציל - ½ 
צנובר - חופן 
מלח - לפי הטעם
 פלפל שחור - לפי הטעם
 קינמון - 1 כפית 
נענע - 2 כפיות (קצוצה)
 שמן קוקוס - ½2 כפיות (מחולקות)
 
אופן הכנת הסלט: 
חממו תנור לטמפרטורה של 180 מעלות ורפדו תבנית בנייר אפייה.
 הכניסו לקערה בינונית את הדלעת, הקישוא והחציל, הוסיפו 1 כפית שמן קוקוס מומס, תבלו במלח ופלפל וערבבו היטב.
 כעת, העבירו את תכולת הקערה לתבנית האפייה, פזרו באופן אחיד והכניסו לאפייה למשך 30-35 דקות או עד שכל הירקות מתרככים ומעט משחימים. 
בינתיים כשהירקות בתנור, בשלו את הכוסמת בסיר מעל להבה בינונית יחד עם מים רותחים עד שהמים יספגו. 
כאשר המים נספגו יש לכבות את האש, להוסיף קינמון ולערבב היטב. 
בזמן שהכוסמת מתבשלת, ערבבו בקערה עלי קייל שטופים יחד עם 1 כפית שמן קוקוס, תבלו במלח ופלפל והכניסו לתנור לאפייה של 7-10 דקות עד שהעלים מתייבשים ונעשים פריכים. 
בתבנית קטנה ערבבו ½ כפית שמן קוקוס יחד עם צנוברים וקלו מעט בתנור עד להזהבה. 
לאחר שכל הרכיבים מוכנים, הניחו קערת הגשה ולתוכה הכניסו את כל מרכיבי המנה כולל עלי הנענע, מיץ הלימון והאבוקדו, ערבבו היטב והגישו.

