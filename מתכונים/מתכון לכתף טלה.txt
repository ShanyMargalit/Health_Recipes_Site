כתף טלה חגיגית

מצרכים (ל-6 מנות):

500 גרם כתף טלה (אפשר להחליף בבשר בקר המתאים לבישול ארוך, כמו מספרים 2, 8, או 10)
1/2 כוס יין אדום חצי יבש
2 כפות שמן זית
4 תחתיות ארטישוק מופשרות
ראש פטרוזיליה קטן קצוץ דק
2 גזרים בינוניים חתוכים לעיגולים בעובי אצבע
4 גבעולי סלרי גדולים חתוכים לפרוסות בעובי אצבע
בצל בינוני פרוס דק
5 כוסות מים רותחים
כף דבש
מלח, פלפל שחור
3 עלי דפנה
 

אופן ההכנה:

חותכים את הבשר לקוביות בינוניות.
מחממים כף שמן זית בסיר רחב וגבוה. מכניסים את קוביות הטלה לשמן החם וצורבים אותן מכל הצדדים. מעבירים לקערה.
מחממים את כף השמן השנייה ומאדים את הבצל, את הגזר ואת הסלרי במשך כ-15 דקות, עד שהם מתרככים ומשחימים מעט.
מוסיפים את קוביות הבשר, את היין האדום, את הפטרוזיליה, את עלי הדפנה ואת המים הרותחים, מערבבים ומביאים לרתיחה. מנמיכים את האש ומבשלים בסיר סגור על אש נמוכה עד שהמים מצטמצמים לחצי.
מוסיפים עוד מים רותחים, שיגיעו לפחות לחצי גובה הבשר. מבשלים על אש נמוכה עם מכסה סגור עד שהנוזלים שוב מצטמצמים לחצי. בודקים את הבשר. אם הוא רך מתבלים במלח ופלפל, ומבשלים עד שהנוזלים מצטמצמים ונשאר רוטב סמיך.
מתכון זה דורש בישול ארוך – 3-2 שעות על אש נמוכה. אפשר להכין בסיר המתאים לתנור, ולאחר רתיחת הנוזלים להכניס לתנור בחום בינוני. חשוב לבדוק את הנוזלים מדי פעם בפעם ולהוסיף לפי הצורך.
 