הגרסה הבאה לסלט תאילנדי אינה מכילה עוף אלא ירקות טעימים בלבד, כך שהיא מושלמת עבור כל אחד שאינו רוצה לאכול בשר לארוחת הערב.
 עם קייל, גזרים, קשיו ופלפלים מתוקים, אתם תקבלו חגיגה של צבעים ומרקמים במנה גדושה בוויטמינים ומינרלים שבהחלט ימלאו חסרים תזונתיים שאולי היו לכם במהלך היום.

רכיבים לרוטב:
 שמן קנולה - ⅓ כוס 
שיני שום - 3 (קלופות)
 רוטב סויה - 3 כפות (דל נתרן ) 
מים - 2 כפות 
חומץ לבן - 2 כפות
דבש - 2 כפות
שמן שומשום - 1 כף 
מיץ ליים - 1 כפית 

רכיבים למתכון לסלט תאילנדי: 
פולי אדממה - 450 גרם 
עלי כרוב קייל - 5-6 כוסות
גזרים גדולים - 3 
פלפלים מתוקים - 2 (1 אדום, 1 צהוב) 
עלי כוסברה - 1 כוס (קצוצים) 
בצלים ירוקים - 3 
אגוזי קשיו - ¾ כוס (קצוצים גס)

 אופן הכנת הרוטב: 
עבדו את כל רכיבי הרוטב במעבד מזון לקבלת תערובת אחידה וחלקה. 

אופן הכנת המתכון לסלט תאילנדי: 
בשלו את פולי האדממה במים רותחים במשך 3-5 דקות, סננו, צננו והניחו בצד. 
בזמן שפולי האדממה מתבשלים, פרסו את כרוב הקייל, הגזר, הפלפלים המתוקים והבצל הירוק לרצועות דקות. 
הכניסו את פולי האדממה שהצטננו לתוך מעבד המזון ועבדו אותם לקבלת תערובת גסה ולא חלקה (כ-5 פולסים). 
העבירו את מחית האדממה לקערית והניחו אותה בצד. 
חזרו על התהליך גם עם אגוזי הקשיו. 
הכניסו לקערה גדולה את רצועות הירקות, הוסיפו להם את הפטרוזיליה הקצוצה, מחית האדממה והקשיו. 
ערבבו היטב, זלפו מעל את הרוטב שהכנתם והגישו.

